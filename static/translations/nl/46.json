[
  {
    "id": 46,
    "city": "makkah",
    "name": {
      "translated": "The Wind-Curved Sandhills",
      "transliterated": "Al-Ahqaf",
      "codepoints": [
        1575,
        1604,
        1571,
        1581,
        1602,
        1575,
        1601
      ]
    },
    "ayahs": 35,
    "slug": "al-ahqaf",
    "translator": "Sofian S. Siregar"
  },
  [
    1,
    "Ha Mîm."
  ],
  [
    2,
    "De neerzending van het Boek (de Koran) is van Allah, de Almachtige, de Alwijze."
  ],
  [
    3,
    "Wij hebben de hemelen en de aarde en wat er tussen hen is slechts in Waarheid geschapen en voor een vastgestelde tijd. En degenen die niet geloofden, zij wendden zich af van dat waar zij voor gewaarschuwd werden."
  ],
  [
    4,
    "Zeg (O Moehammad): \"Wisten jullie wat jullie naast Allah aanriepen? Toont mij wat zij geschapen hebben van de aarde, of hebben zij soms een aandeel in de schepping van de aarde? Brengt mij een boek van vóór deze (Koran), of een overblijfsel van kennis, als jullie waarachtigen zijn.\""
  ],
  [
    5,
    "En wie is verder afgedwaald dan hij die naast Allah afgoden aanbidt die hem, tot en met de Dag van de Opstanding, niet kunnen verhoren? En zij zijn achteloos met hun aanbidding."
  ],
  [
    6,
    "En wanneer de mensheid bijeengebracht wordt, zullen zij voor hen vijanden worden en zullen zij hun aanbidding verwerpen."
  ],
  [
    7,
    "En wanneer Onze duidelijke Verzen aan hen worden voorgedragen, dan zeggen degenen die ongelovig zijn over de Waarheid (de Koran) wanneer die tot hen komt: \"Dit is duidelijke tovenarij.\""
  ],
  [
    8,
    "Of zeggen zij dat hij hem (de Koran) heeft verzonnen? Zeg: \"Als ik hem had verzonnen, dan zouden jullie geen enkele macht hebben om mij tegen Allah te beschermen. Hij weet het best waarover jullie zo uitvoerig praten. Hij is voldoende als Getuige tussen mij en jullie, en Hij is de Vergevensgezinde, de Meest Barmhartige.\""
  ],
  [
    9,
    "Zeg: \"Ik ben niet iemand die (iets afwijkends) toevoegt onder de Boodschappers. En ik weet niet wat mij en jullie zal worden aangedaan. Ik volg slechts wat aan mij geopenbaard is. En ik ben slechts een duidelijke waarschuwer.\""
  ],
  [
    10,
    "Zeg: \"Wat denken jullie? Als hij (de Koran) van Allah afkomstig is en jullie wijzen hen af, terwijl er een getuige van de Kinderen van Israël over het overeenkomstige ervan is die er in geloofde, en jullie waren hoogmoedig (dan zijn jullie toch onrechtvaardigen?)\" Voorwaar, Allah leidt het onrechtvaardige volk niet."
  ],
  [
    11,
    "En degenen die niet geloofden, zeiden tegen degenen die geloofden: \"Als hij (de Koran) iets goeds was, dan zouden zij ons niet voorgaan daarin (te geloven).\" En omdat zij zich er niet door laten leiden, zullen zij zeggen: \"Dit is een oude leugen.\""
  ],
  [
    12,
    "En ervóór was er het Boek van Môesa (de Taurât) als Gids en Barmhartigheid. En dit Boek bevestigt (het) in de Arabische taal, om degenen die onrechtvaardig zijn te waarschuwen en als een verheugende tijding voor de weldoeners."
  ],
  [
    13,
    "Voorwaar, degenen die zeggen: \"Onze Heer is Allah,\" en die vervolgens standvastig zijn: er zal geen vrees over hen komen en zij zullen niet treuren."
  ],
  [
    14,
    "Zij zijn de bewoners van het Paradijs, daarin zijn zij eeuwig levenden, als een beloning voor wat zij plachten te doen."
  ],
  [
    15,
    "En Wij hebben de mens goedheid tegenover zijn ouders bevolen. Zijn moeder heeft hem met moeite gedragen en hem met moeite gebaard. Zijn dragen en (de tijd tot) zijn spenen duurt dertig maanden, zodat wanneer hij de volwassenheid bereikt, en hij de leeftijd van veertig jaar bereikt, hij zegt: \"Mijn Heer, onderwijs mij opdat ik dankbaar ben voor uw genietingen die U geschonken heeft aan mij en aan mijn ouders, en opdat ik goede werken verricht die U behagen, en maak mijn nakomelingen rechtschapen. Voorwaar, ik toon U mijn berouw; en voorwaar, ik behoor tot de Moslims.\""
  ],
  [
    16,
    "Zij zijn degenen van wie Wij het beste aanvaarden van wat zij verrichtten, en Wij wissen hun slechte daden uit, (zij zijn) tezamen met de bewoners van het Paradijs, als een ware belofte die hun is gedaan."
  ],
  [
    17,
    "En (slecht is) degene die tegen zijn ouders zegt: \"Foei jullie! Waarschuwen jullie mij dat ik opgewekt zal worden, terwijl de generaties voor mij zijn heengegaan (en er nog niet een is opgestaan uit zijn graf).\" En zij (de ouders) vragen Allah om hulp (en zeggen tegen hun kind): \"Wee jij, geloof! Voorwaar, de belofte van Allah is waar.\" Waarop hij zegt: \"Dit zijn niets anders dan de fabelen van de vroegeren.\""
  ],
  [
    18,
    "Zij zijn degenen over wie het woord (van bestraffing) bewaarheid zal worden onder de volken die reeds zijn heengegaan, van de Djinn's en de mensen. Voorwaar, zij waren verliezers."
  ],
  [
    19,
    "En voor allen zijn er rangen wegens wat zij deden en opdat Hij hun werken volledig zal vergelden. Zij zullen geen onrecht aangedaan worden."
  ],
  [
    20,
    "En op de Dag dat degenen die niet geloofden de Hel getoond zal worden, (wordt gezegd): \"Jullie hebben jullie goede dingen die jullie bezaten opgebruikt tijdens het wereldse leven en jullie hebben ervan genoten. Op deze Dag zullen jullie vergolden worden met een vernederende straf omdat jullie hooghartig plachten te leven op de aarde, zonder recht, en omdat jullie zware zonden plachten te begaan.\""
  ],
  [
    21,
    "En gedenkt de broeder van de 'Âd (de Profeet Hôed) toen hij zijn volk waarschuwde bij Al Ahqâf. En waarlijk, de waarschuwers vóór hen en na hen zijn heengegaan, (zij zeiden): \"Aanbidt geen ander dan Allah, voorwaar, ik vrees voor jullie de bestraffing van een geweldige Dag.\""
  ],
  [
    22,
    "Zij zeiden: \"Ben jij tot ons gekomen om ons van (het aanbidden) van onze goden af te houden? Geef wat jij ons aanzegt, als jij tot de waarachtigen behoort!\""
  ],
  [
    23,
    "Hij zei: \"Voorwaar, de kennis is bij Allah en ik breng slechts dat over waarmee ik gezonden ben, maar ik zie dat jullie een volk zijn dat onwetend is.\""
  ],
  [
    24,
    "En toen zij die ( bestraffing) als een wolk zagen die zich naar hun valleien verplaatste, zeiden zij: \"Dit is een wolk die regen op ons zal doen vallen.\" Nee! Integendeel, het is juist (de bestraffing) waarvan jullie de bespoediging vroegen, een wind met daarin een pijnlijke bestraffing."
  ],
  [
    25,
    "Die alle dingen zal verwoesten op bevel van zijn Heer, toen was er niets meer van hen zichtbaar dan de ruïnes van hun woningen. Zo vergelden Wij het volk van misdadigers."
  ],
  [
    26,
    "En voorzeker, Wij hadden hun werkelijk macht en welvaart gegeven die Wij niet aan jullie gegeven hebben. En Wij gaven hun de vermogens van het horen, en het zien en de harten. Maar hun oren, en hun ogen en hun harten baatten hun niets omdat zij de Tekenen van Allah plachten te ontkennen. En zij zijn omsingeld door de bestraffing waarmee zij de spot plachten te drijven."
  ],
  [
    27,
    "En voorzeker, Wij hebben de steden en jullie omgeving verwoest. En Wij herhaalden de Tekenen (van Onze macht). Hopelijk zullen zij terugkeren."
  ],
  [
    28,
    "Hadden de afgoden die zij naast Allah namen als een toenadering tot een god, hen maar geholpen! Nee, zij zijn van hen verdwenen. En dat is hun leugen en wat zij plachten te verzinnen."
  ],
  [
    29,
    "En (gedenkt) toen Wij een paar van de Djinn's bij jou brachten, om naar de Koran te luisteren. Toen zij daarbij aanwezig waren, zeiden zij: \"Zwijgt!\" En toen (de voordracht) beëindigd was, keerden zij tot hun volk terug als waarschuwers."
  ],
  [
    30,
    "Zij zeiden: \"O volk van ons, voorwaar wij hebben over een Boek gehoord dat is neergezonden na Môesa, ter bevestiging van wat daarvóór was, het leidt naar de Waarheid en de rechte Weg."
  ],
  [
    31,
    "O volk van ons, geeft gehoor aan de oproeper van Allah en gelooft in hem, dan zal Hij jullie zonden vergeven en Hij zal jullie redden van een pijnlijke bestraffing.\""
  ],
  [
    32,
    "En wie geen gehoor geeft aan de oproeper van Allah, die zal niet kunnen ontvluchten op de aarde en voor hem is er naast Hem geen beschermer. Zij zijn degenen die in duidelijke dwaling verkeren."
  ],
  [
    33,
    "Zien zij niet dat Allah, Degene Die de hemelen en de aarde geschapen heeft en Die nooit moe wordt van het scheppen van hen, bij machte is om het dode tot leven te brengen? Welzeker, Hij is waarlijk Almachtig over alle zaken."
  ],
  [
    34,
    "En (gedenkt) de Dag dat degenen die niet geloofden voor de Hel geplaatst zullen worden (en tot hen gezegd wordt): \"Is dit niet de Waarheid?\" Zij zeggen: \"Welzeker\", bij onze Heer.\" Hij (Allah) zegt: \"Proeft dan de bestraffing wegens jullie ongelovig zijn.\""
  ],
  [
    35,
    "Wees daarom geduldig, zoals de bezitters van standvastigheid (Oeloel'azmi) onder de Boodschappers geduldig waren. En vraag niet om (de bestraffing) voor hen te bespoedigen. Het zal op de Dag, waarop zij zien wat hun aangezegd was, voor hen zijn alsof zij slechts een uur van de dag (op aarde) verbleven. Dit is een vermaning. Er wordt dan (niemand) vernietigd dan het zwaar zondige volk."
  ]
]